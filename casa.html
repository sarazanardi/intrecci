<!DOCTYPE html>

<html>
  <head>
    <meta charset="utf-8">
    <link rel="stylesheet" type="text/css" href="stylesheet.css"/>
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <script src="jquery.js"></script>
  </head>

  <body>

<div class="barra-nera">
    <div class="info-base">
      <a href="intrecci.html">Home</a>
      <a href="progetto.html">Il progetto</a>
      <a href="about.html">About us</a>
    </div>

    <div class="social" style="padding-left:19px">
      <a href="https://www.instagram.com/sara_zanardi/"><i class="fa fa-instagram"></i></a>
      <a href="https://www.facebook.com/sara.zanardi.9"><i class="fa fa-facebook-f"></i></a>
    </div>

    <div class="search-bar">
      <input type="text" placeholder="Search.." name="search">
      <button type="submit"><i class="fa fa-search"></i></button>
    </div>
</div>

<section class="inizio">
  <div class="immagine img20"></div>
</section>

<article class="testo">
  <h1 class="prog">Casa di Accoglienza E. Jannacci</h1>
  <div class="dichiarazione">
  <p>Il dormitorio per i milanesi è per antonomasia Viale Ortles. Non è l’unico posto di ricovero della nostra città ma è quello storico, dove sono passate generazioni di “gent che gaveva dumà i scarp de’ tenis”. Quando da piccolo pensavi a Viale Ortles lo pensavi come un mondo da evitare; periferia sud, porto delle nebbie, significava uscire dal mondo. La città di Milano ha una lunga storia di attenzione ai problemi dei meno abbienti, già dal 1905 fu istituito il primo ospizio notturno: il Ricovero Notturno Giuseppe Levi che dopo la Seconda Guerra Mondiale, durante la quale il Ricovero fu distrutto dai bombardamenti, fu trasferito nella nuova sede in viale Ortles 69.
Oggi si chiama Casa dell’Accoglienza: è una riforma del modo di affrontare le problematiche delle persone senza fissa dimora, intervenendo attraverso un progetto personalizzato con lo scopo di riportare le persone a una condizione di autonomia individuale.
La Casa dell’accoglienza di viale Ortles nel 2014 è stata intitolata ad Enzo Jannacci e accoglie 478 persone e oltre 600 durante il Piano Freddo.</p>
<p>Questa, una delle più antiche case dell’accoglienza d’Italia, offre di notte a chi è senza dimora, “persone adulte in difficoltà, in grave stato di bisogno, prive di una diversa risorsa alloggiativa e senza mezzi economici per procurarsela”, uno letto caldo, un bagno pulito e coperte. Si tratta di un ampio spazio dedicato a donne e uomini, italiani, stranieri, apolidi, aperto tutte le notti, tutto l’anno, si paga 1,50 euro per il posto letto e 1,50 euro per il pasto serale. La casa inoltre offre molto di più: dal centro diurno alle docce e al guardaroba, dalla biblioteca al servizio educativo e sociale. Qui molti milanesi, contribuiscono, oltre che prestando servizio di volontariato tramite decine di associazioni, portando indumenti e libri in buono stato, per dare offrire un po’ di ospitalità a chi ha avuto meno fortuna.</p>
<p>Qui ci siamo recati, mercoledì 16 maggio pieni di dubbi e domande e ne siamo usciti scoprendo (e amando) nel “Dormitorio” di Viale Ortles che il Comune, gli operatori, gli educatori, le assistenti sociali, non hanno dato una verniciata di marketing al sistema. Hanno fatto. Non più un dormitorio ma una Casa di Accoglienza dedicata ad un Grande Poeta della nostra città, una dedica come il sigillo per dire adesso, questo posto, è un altro.
In questo nostro percorso abbiamo raccolto delle storie. In ognuna, oltre alla sofferenza per il vissuto, per le difficoltà non solo materiali, emergeva una forma di gratitudine, non urlata, quasi sotto forma di retrogusto, per tutto quello che hanno fatto gli operatori e la struttura nel loro insieme.
La casa è basata sui progetti. Ogni ospite ha un progetto. Il che significa che la persona ha l’obbiettivo di trovare un’occupazione, una casa, una via d’uscita personale. Gli operatori assistono, consigliano, accompagnano.</p>
<p>Uno dei simboli della casa è la bicicletta, i corridoi ne sono pieni; gli ospiti la usano come mezzo di trasporto e alcuni hanno deciso di creare anche una ciclofficina dove le riparano a persone interne e non. La bicicletta diventa quindi qui un elemento indispensabile, simbolo di speranza e fiducia nel prossimo, mezzo necessario a molti per recarasi ai rispettivi lavori o semplicemente per vagare per la città cercando ogni giorno un riscatto sociale.
Gli ospiti della Casa di Accoglienza rappresentano la normalità, se così non fosse nessuno è normale. Le storie che raccontano sono quelle che potrebbero accadere a ognuno di noi, inciampando nella propria vita. Non rappresentano fatti eccezionali, ma situazioni dove il confine è stato anche solo di poco superato. La vita è sempre importante, non soltanto quando è attraente ed emozionante, ma anche se si presenta inerme e indifesa.
</p>
</div>
<p3>16 maggio 2018, Milano</p3>
<div class="gallerria">
  <div class="img21"></div>
  <div class="img22"></div>
  <div class="img23"></div
</div>
</article>


<footer class="footer">
  <p>Copyrigth 2018 © Sara Zanardi<p>
</footer>

<script src="slideshow.js"></script>
  </body>

</html>
