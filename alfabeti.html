<!DOCTYPE html>

<html>
  <head>
    <meta charset="utf-8">
    <link rel="stylesheet" type="text/css" href="stylesheet.css"/>
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <script src="jquery.js"></script>
  </head>

  <body>

<div class="barra-nera">
    <div class="info-base">
      <a href="intrecci.html">Home</a>
      <a href="progetto.html">Il progetto</a>
      <a href="about.html">About us</a>
    </div>

    <div class="social" style="padding-left:19px">
      <a href="https://www.instagram.com/sara_zanardi/"><i class="fa fa-instagram"></i></a>
      <a href="https://www.facebook.com/sara.zanardi.9"><i class="fa fa-facebook-f"></i></a>
    </div>

    <div class="search-bar">
      <input type="text" placeholder="Search.." name="search">
      <button type="submit"><i class="fa fa-search"></i></button>
    </div>
</div>

<section class="inizio">
  <div class="immagine img24"></div>
</section>

<article class="testo">
  <h1 class="prog">Alfabeti</h1>
  <div class="dichiarazione">
  <p>L’Associazione “Alfabeti” - Scuola popolare per stranieri - ONLUS costituita a Milano è un centro di apprendimento, di confronto e di vita associativa libero, democratico, autogestito e a carattere volontario. L’Associazione si rivolge agli immigrati che vivono a Milano e provincia, ed è naturalmente  senza fini di lucro, perseguendo il fine della solidarietà sociale e culturale.
Scopo dell’Associazione è la promozione di attività culturali, informative, formative, di aggregazione, di accoglienza, sportive, ricreative nonché servizi rivolti agli stranieri che vivono, stabilmente o temporaneamente, a Milano e che sono in condizioni di svantaggio sociale e culturale.
L’Associazione intende fornire, in particolar modo attraverso l’insegnamento, gli strumenti linguistici e culturali per permettere agli stranieri di vivere al meglio e liberamente in Italia che è il luogo dove chi per scelta, chi per necessità è approdato. </p>
<p>Era il 1995 quando quattro insegnanti e una decina di studenti, in prevalenza nordafricani, uomini, celibi e irregolari hanno dato vita al primo nucleo sperimentale di insegnamento dell’italiano che sarebbe poi diventato la scuola popolare di Via Abbiati, in zona San Siro.
Dopo alcuni anni è stata avvertita l’esigenza di creare corsi di italiano rivolti specificamente al mondo femminile, caratterizzati da esigenze peculiari. È nata, così, la scuola donne, che offre lezioni tenute da sole volontarie in orario mattutino e che dà la possibilità alle mamme straniere di frequentare i corsi anche con i loro figli.
<p>Lo scopo dei soci era quello di contrastare il razzismo, promuovendo la reciproca conoscenza tra persone e culture di diverse provenienze e combattendo pregiudizi e ignoranza. Lo strumento principale viene individuato nella conoscenza e nell’uso della lingua italiana che permette, oltre che l’incontro tra cittadini di diverse nazionalità, la lotta allo sfruttamento, all’emarginazione, all’isolamento e alla discriminazione nei confronti degli stranieri. L’Associazione pone quindi le basi per la conoscenza e il rispetto reciproci e per la solidarietà tra persone di diverse provenienze, nella convinzione che siamo tutti cittadini del mondo e che le migrazioni, effetto dello sfruttamento dei paesi più poveri da parte dei più ricchi, siano anche un diritto e un’opportunità di progresso sociale e culturale per tutti.
Negli anni, spesso partendo dai suggerimenti di iscritte e iscritti, sono state organizzate iniziative rivolte ai  bambini e agli adolescenti, con laboratori pomeridiani per lo studio e il recupero o ripasso delle materie studiate a scuola, accompagnati da attività ludiche e ricreative.
Dopo quattro anni di grande fervore, il coinvolgimento di decine e decine di volontarie e volontari e la partecipazione di centinaia di migranti alle attività formative e ricreative, l’associazione ha sentito l’esigenza di assumere una forma giuridica riconoscibile anche di fronte alle istituzioni. Nel 1999 viene, formalmente costituita “ALFABETI – Scuola Popolare per Stranieri – ONLUS”. Con questo passo Alfabeti vuole affermare la sua piena volontà e il suo impegno nella diffusione della conoscenza della lingua e della cultura italiana favorendo il processo di integrazione nel nostro Paese.</p>
<p>Dal 1999 a oggi Alfabeti ha insegnato l’italiano e la cultura italiana a circa 5.000 studenti. Il numero dei soci è illimitato e l’associazione si pone come scopo quello di crescere sempre più, giorno dopo giorno.
Noi ci siamo recati nella sede di Via Monreale 19, zona San Siro, dove l’Associazione affitta uno spazio all’interno di un piccolo condominio. Siamo stati accolti dall’insegnante che ci ha raccontato i problemi che negli ultimi anni, a causa di mancanza di fondi, sta avendo la Onlus. Ci ha parlato con gioia della sua esperienza e illustrato come avvengono le lezioni e con quale cadenza. Abbiamo inoltre assistito a una lezione di Italiano livello A2, il più alto che offrono. La scuola offre infatti corsi articolati su quattro livelli: per i nuovi arrivati in Italia è a disposizione il livello Alfa che affronta l’alfabeto, i suoni della lingua, le parole più semplici, pensato per persone quasi totalmente analfabete. L’obiettivo dei volontari che insegnano al livello Alfa è di riuscire a far passare gli studenti, nel più breve tempo possibile, al livello A0: questo è il corso più delicato, perchè oltre a dare le basi della lingua, i volontari iniziano a guidare i migranti dallo spaesamento alla comprensione delle logiche del nostro paese. Una particolare attenzione, quindi, viene dedicata ai temi legati ai bisogni primari della persona: l’accoglienza, il lavoro, la casa, la salute ma anche il tempo libero. Il percorso formativo di Alfabeti prosegue con altri due livelli, A1 e A2, nei quali gli immigrati che desiderano perfezionare la loro conoscenza dell’italiano hanno la possibilità di acquisire una maggiore proprietà di linguaggio.</p>
<p>Purtroppo, ci racconta con tono affranto che il numero di studenti diminuisce sempre più ma ci garantisce che ciò accade in quanto la maggior parte degli uomini trova lavoro e riesce molto difficilmente a partecipare alle lezioni, dopo una stancante giornata lavorativa. Molti studenti arrivano in silenzio, sembrano materializzarsi dal nulla, arrivano alla spicciolata, per poi entrare in punta di piedi, rattrapiti ma sorridenti. La loro immagine stride davvero tanto con lo stereotipo dell’immigrato arrogante che accampa solo diritti, credendo di poter ottenere senza fatica ciò che non è riuscito ad avere in patria o magari pensando di poter trasgredire senza conseguenze quelle regole per cui, nel suo Paese, verrebbe punito duramente. Racconta l’insegnate che i suoi  studenti e studentesse arrivano alla sera quasi chiedendo il permesso di imparare, come se non fosse un loro diritto; arrivano con la voglia di portare a casa qualcosa che forse permetterà loro di realizzare un sogno, non necessariamente grande, anzi probabilmente limitato a un lavoro, una famiglia, magari una casa, insomma, che accomunano tutti.</p>
<p>Visto dall’esterno, il quartiere popolare di San Siro, potrebbe sembrare un posto triste in cui vivere, e può darsi che la stessa impressione sia data da una tipica serata di insegnamento ad Alfabeti, con tavoloni arrangiati a banco collettivo, gli studenti che per una sorta di pudore non si tolgono mai le loro giacche. Se solo l’osservatore casuale mettesse il naso dentro alla grande stanza piena di gente, di quaderni e di libri, si accorgerebbe di come, superando le barriere personali, sia possibile costruire la Milano di domani.
</p>
</div>
<p3>9 maggio 2018, Milano</p3>
<div class="gallerria">
  <div class="img25"></div>
  <div class="img26"></div>
  <div class="img27"></div
</div>
</article>


<footer class="footer">
  <p>Copyrigth 2018 © Sara Zanardi<p>
</footer>

<script src="slideshow.js"></script>
  </body>

</html>
