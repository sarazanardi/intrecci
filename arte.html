<!DOCTYPE html>

<html>
  <head>
    <meta charset="utf-8">
    <link rel="stylesheet" type="text/css" href="stylesheet.css"/>
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <script src="jquery.js"></script>
  </head>

  <body>

<div class="barra-nera">
    <div class="info-base">
      <a href="index.html">Home</a>
      <a href="progetto.html">Il progetto</a>
      <a href="about.html">About us</a>
    </div>

    <div class="social" style="padding-left:19px">
      <a href="https://www.instagram.com/sara_zanardi/"><i class="fa fa-instagram"></i></a>
      <a href="https://www.facebook.com/sara.zanardi.9"><i class="fa fa-facebook-f"></i></a>
    </div>

    <div class="search-bar">
      <input type="text" placeholder="Search.." name="search">
      <button type="submit"><i class="fa fa-search"></i></button>
    </div>
</div>

<section class="inizio">
  <div class="immagine img16"></div>
</section>

<article class="testo">
  <h1 class="prog">Arte Migrante</h1>
  <div class="dichiarazione">
<p>Arte Migrante nasce nel settembre del 2012 per iniziativa di un giovane studente di antropologia, Tommaso Carturan, e altri amici incontrati per i portici di Bologna. L’iniziativa nasce come esperienza di libera condivisione artistica e nel giro di poco tempo si propaga in tutta Italia con la sua dirompente carica festosa. Da ormai diversi anni in tutto lo stivale studenti e non, si riuniscono a cadenza regolare per il semplice gusto di stare insieme e mantenere vivo questo contesto di scambio artistico e umano.
Vengono organizzate serate settimanali aperte a tutti con l’intento di creare inclusione attraverso l’arte: partecipano studenti, migranti, senza dimora, lavoratori e disoccupati, giovani e anziani. Si riconoscono come uomini e donne che hanno speranza, che credono nella condivisione come strumento per il riscatto sociale, nel rapporto umano come strumento di pace. L’accoglienza e l’ascolto reciproco sono la guida del loro agire, perché solo attraverso l’incontro con l’altro possiamo comprendere noi stessi e costruire il futuro. Sono convinti che la discriminazione, il potere, il denaro non possano essere i valori guida del nostro mondo. Ripudiano ogni forma di violenza, compresa l’indifferenza e ritengono che il confronto sia un vero strumento di pace.
Le serate si aprono in un’atmosfera molto distesa e informale, con una breve presentazione di ciascuno, un momento dove introdurre se stessi e la propria storia o i propri desideri. In seguito si cena tutti insieme, ognuno porta qualcosa da condividere, biscotti, focacce, taralli, paste fredde. Poi è il momento delle performance, chi lo desidera può proporre una canzone, una danza, una lettura, una riflessione o un gioco. Il credo è che l’arte sia il cuore pulsante dello stare insieme, come un manifesto, un grido alla vita.</p>
<p>Le serate sono aperte a chiunque, sempre gratuite. Gli incontri si strutturano momento per momento sull’improvvisazione e non prevedono mai interventi programmati: è infatti il libero contributo di ciascuno a renderle belle. Questa è forse la cosa che in modo più netto abbiamo percepito: tutti sono partecipi allo stesso modo, nessuno è più importante di altri, si è tutti uguali. Sorrisi, abbracci e attenzioni erano rivolte a tutti nello stesso modo, esperienze di vita andavano ad intrecciarsi e a creare una fitta ragnatela fatta di colori ed emozioni.
Quando siamo arrivati all’oratorio Don Guanella a Como poco dopo le otto di sera, abbiamo incontrato Nasan, un organizzatore di Arte Migrante, che ci ha accolti insieme a Francesco, Greta, Chiara e Carlo.
L’aria è amichevole e per rompere il ghiaccio una volta seduti in cerchio, ognuno parla di sé: nome, cognome, provenienza e una piccola parentesi sulla città nella quale un giorno sogna di  vivere. Ormai passata la metà del cerchio, arriva il turno di Ibrahim, un ragazzo diciottenne, originario dell’Angola, che alla domanda: «E dove vorresti vivere?», dice semplicemente: «Como». La sua risposta è stata in un primo momento quasi sorprendente, straniante, quando invece dev’essere stata la scelta più semplice, la meta più desiderata per una persona che ha raggiunto finalmente un’oasi di pace. </p>
<p>Successivamente siamo passati al momento della cena. Inizialmente non eravamo in molti partecipanti, ma, una volta calato il sole, siamo stati raggiunti da altri ragazzi che ci hanno spiegatto di non essersi presentati fin dall’inizio perchè impegnati nella festività del Ramadan. Durante la cena, appare una lavagna sulla quale segnare il proprio nome se interessati ad accaparrarsi un momento in cui poter condividere una propria esperienza, riflessione o proporre un’attività rivolta a tutti.
Il primo ad esibirsi è stato Carlo con la sua chitarra, cantando “Lookin’ for a free ride”, una canzone scritta da lui che esprime la volontà di crearsi il proprio spazio all’interno di un futuro che spetta a noi stessi costruirci. Carlo tiene molto a questo testo e non riesce a non farlo trasparire dalle parole che aggiunge alla fine per descrivere la propria esperienza.
Il testimone viene passato poi a Greta che ci legge una frase dal Paradiso Perduto di Milton: «La nostra unica gioja/ Sta soltanto nel mal» che spiega, rappresentare per lei inequivocabilmente lo specchio della società odierna, tronfia e appagata ormai solamente dal successo personale, dalla vendetta, dall’arroganza e dal materiale; una società che non sa più vivere in maniera coesa e armoniosa, ma che invece è portatrice di violenza, disprezzo e odio, interessata solamente a ritagliarsi uno spazio nell’olimpo del denaro. </p>
<p>Tocca poi a Samuele, in arte Deloslow, che decide di recitare un suo pezzo rap per la prima volta in pubblico. Inizialmente abbastanza teso, ma poi si scioglie e canta “Vorrei non fosse mai finita”, accompagnato da Francesco con la chitarra.
Continuando sulla scia musicale, Ibrahim decide di cantare Dear Mr. President di 2Pac, un canzone con una carica di espressività, con un testo forte in cui si racchiude una denuncia sociale sulla voglia e l’intenzione di migliorare le proprie condizioni. Un vero e proprio moto propositivo, dettato sia dalla necessità che dall’entusiasmo di iniziare qualcosa di nuovo, una nuova vita.
La serata continua con altre esibizioni, chiudendosi con un’ultima di Francesco ed Elisa, che con chitarra e flauto suonano “La pulce d’acqua” di Branduardi, ispirata ad a una leggenda degli Indiani d’America secondo cui agli individui irrispettosi della natura, verrebbe rubata l’ombra, riconquistabile solo attraverso balli e canti. Alla fine del brano chiedono a tutti un’interpretazione personale e un parere riguardo al testo, esprimendo loro per primi considerazioni opposte.
Rimane solo un nome sulla lavagna, quello di Chiara, che timidamente si alza in piedi e, facendo notare il tempo favorevole, propone una partita a ruba bandiera nel campetto adiacente alla sala in cui ci troviamo. Usciamo tutti e ci dividiamo in due squadre, ignari della sudata che ci aspetta.
Dopo una mezz’ora di attività fisica, Chiara è decisamente riuscita nel suo intento e noi ci troviamo a parlare tutti assieme per poi iniziare anche una partita di calcio nonostante ormai la serata sia giunta al termine.</p>
<p>Su ogni volto si leggeva la soddisfazione per aver passato una serata in compagnia di gente nuova, diversa, sconosciuta, che ha permesso di arricchire il bagaglio culturale di ogni partecipante. Una volta recuperate le nostre cose, ci siamo fermati nel parcheggio dell’edificio, scambiando le ultime parole con gli altri prima di ritornare a casa, in un’aria di mestizia scaturita dalla voglia di passare altro tempo assieme.</p>
<p3>17 maggio 2018, Como</p3></div>

<div class="gallerria">
  <div class="img17"></div>
  <div class="img18"></div>
  <div class="img19"></div
</div>
</article>


<footer class="footer">
  <p>Copyrigth 2018 © Sara Zanardi<p>
</footer>

<script src="slideshow.js"></script>
  </body>

</html>
